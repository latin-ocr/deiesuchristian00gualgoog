..3-

Sanguineamque aciem volvunt et corde furenti
Omnes effundunt lymphati pectoris iras3
Pars se coeruleis serpentibus incingentes
Fumiferas quassant ardenti sulphure taedasÂ»,
Pars piceum expirant nigra caligine sumum,
Lumborum tenus humana facie, inde chelydri,
Efflantes alii densatum faucibus ignem
Horrendum frendentque ruduntque ac multa minantes
Confundunt Orci horrisonis ululatibus antra,
Quos inter medios torvus tenet aspera Pluton
Sceptra manu, monstrum immane, ingens, cui male pexa
Atque inculta cadit, foedato vellere, barba
Mento, quique oculos suffectos sanguine et igni
Volvens exsuperat capite et cervicibus altis
Non minus ac si stet Calpes aut stellifer Atlas.

Hic postquam socium cuncta agmina circumspexit,
Raucisonas rabido has rupit de pectore voces ,
Rupit et ardentes vomuit simul ore favillas

Clamans: heu! me miserum! Quis fertur ad aures
Rumor, inauditur quinam per inane tumultus? 100
Eheu! Infelix nimium! caelestia scandit

Templa DeuS, Deus aeriis en nubibus actus

Molitur clarOS, devicta morte, triumphos

Illuc felices animae, quas sedibus umbra

Perpetua obtectis scelus exitiale parentis

Iamdudum tenuit, supera ad convexa sequuntur
Defunctaeque mali, securae operum atque laborum, -
Aeternum caeli iucunda luce fruentur...

Ast ego , proh dolor! heic fatis perculsus iniquis
Quot nam persolvo solo pro crimine poenas!

Me miserum quantis supremi dextra Tonantis
Percussit, quantis me cladibus externavit!

 

 

 

 

