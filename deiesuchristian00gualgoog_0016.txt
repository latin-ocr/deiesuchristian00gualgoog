.... 12 .-

Complexi id solio meritaque in sede locarunt,
Cuncta ubi consorti moderatur numine, dextrae
Admotus PatriS, sceptro subnixus eodem.

Ο decus egregium, o nulli virtute secunde,
Maxime victorum, nostri spes una' salusque,
Tam clarum victo egisti qui Dite triumphum,
Hos ego promeritos hodie tibi grator honores,
vincentemque. Patrisque tui trans aethera cursu
Sideream sedem et caelestia templa petentem,
Illa tuis dudum benefactis debita regna,
Illa tui insignis memorans ego gesta triumphi
Et bona quot fuerunt nohis hinc parta, camoenis 220
Heic prosequor sacris laetanti voce. Subactis
Vindice Te, nostris et duro carcere clausis ⁴
Hostibus et stygiis pulsis iam fraudibus, omnes
Solvimur et primi reparantes damna parentis ,
Quo fuimus longum domibus caelestibus acti,
Omni deiecti iam spe devotaque poenae
Corpora, mancipia, heu miserum! atque obnoxia culpae,
Nune, tua progenies iterumque tuoque redempti
Sanguine, servitium hoc procul a cervicibus usque
Depulimus caelumque amissaque iura potimur.
Iam tuo ab effliso renovata est sanguine tellus, ’
Quo scelere heu! fuerat iam pridem imbuta nefando
Inductique novi mores praeceptaque veri,
Queis homines recto iam e tramite deflectentes
Ire viam rursus scirent, quae sola beatos
Securosque metus praestat, sola inserit astris.

Ο igitur quis Te omnigenis virtutibus auctum
Laudibus efferre aut dignas tibi reddere grates
Quis poterit nostrum meritis pro talibus? Unum
Restat adhuc, humili quo te te mente precamur, 240

 

