-6-’

Attamen haud poterant comites lenire dolentem,

Haud placare sinu suspiria mixta frequenti

Singultu3 aequoreis sed quum sese extulit undis

Tertia lux coelo et tandem nitidissima fulsit, 20
Quat ι DeuS, ut quondam praesago pectore vates
Praedixere sacri, tumulo redivivus ab imo

Surgeret ac dias hauriret luminis auras,

Vertitur heic rerum sacies; timor omnis abactus3

Iam rediere animi; iam promunt gaudia passim

Omnia, laetitiae dant omnia signa secundae.

Salve, o certa salus generis nostri et decus ingens ,
Magne triumphator, salve, Stygiique tyranni
Victor et heroum cunctorum maxime, salve.

Ten Pater omnipotens ornatum tempora luce,
Ten Pater amplifice immortalia membra decorum, ο
Ten nova concessit remeare ad lumina vitae?

Quae quum laeta dies venit, veluti unicus aleS,
Qui, post depositam felici in morte senectam,
Continuo novus exoritur, nitidusque iuventa, .

Sic DeuS, aerumnas postquam semel exantlavit,

Sustulit et nostri mala tot tantosque dolores,

Ipse triumphata clarus iam morte sepulcro

Victor, io, e clauso praestanti cor pore surgit.

Ut bene divinae splendet decor, aspice, frontis! 40
Ut bene purpureus faciem color inficit, utque

Aurati fluitant colli per nuda capilli!

. Quina sacra effundunt splendorem vulnera, circum

Fragranti et liquidum permulcent aethera odore.
Vexillum vero fulgenti murice tinctum,

Quod levis effusum aura movetque agitatque coruscum
Quodque crucem nostrae monimentum insigne salutis
Sanguine conspersum sacro mira indicat arte,

